---
title: Punteggio d'esame e suo report | Microsoft Docs
description: Punteggio d'esame e suo report
documentationcenter: NA 
author: micsullivan
ms.topic: article
ms.tgt_pltfrm: NA
ms.workload: NA
ms.date: 03/31/2021
ms.author: msulliv
ms.prod: non-product-specific
---
# Punteggio d'esame e suo report

## Cosa aspettarsi dal proprio punteggio

Per la maggior parte degli esami, riceverai un risultato che indica il successo o il fallimento dello stesso entro qualche minuto dal completamento dell'esame. Riceverai anche un report con il punteggio d'esame e un feedback sulle tue prestazioni nel settore delle competenze valutate. Gli esami con lab potrebbero richiedere più tempo per l'ottenimento di un punteggio, e potresti dover attendere circa 30 minuti prima di ricevere il report del punteggio. Il fornitore dell'esame inoltrerà il tuo risultato a Microsoft entro 24 ore.

Se hai sostenuto un esame beta, non riceverai un risultato di successo o fallimento il giorno dell'esame. Riceverai il tuo punteggio una volta che l'esame avrà completato il processo beta e sarà pubblicato. Per scoprire di più consulta: [Esami beta](/learn/certifications/beta-exams).

## <a name="how-to-access-your-score-report"></a> Come accedere al report del punteggio

Per esami sostenuti con PSI, il tuo report del punteggio ti sarà inviato all'email di contatto indicata sul tuo profilo di certificazione e non sarà accessibile tramite la tua certification dashboard. I report di punteggio sono disponibili online per gli esami sostenuti con Pearson VUE. Per accedere al tuo report del punteggio:

1. Vai alla [Certification Dashboard.](https://www.microsoft.com/learning/dashboard.aspx)

2. Nella sezione "fornitore esami", seleziona “Pearson VUE” dal menu a tendina e poi seleziona "Vai". 
<br/>
<br/>
![Seleziona Pearson VUE dal menu a tendina e seleziona Vai](images/how-to-access-score-report-step-2.png)
<br/>
<br/>
3. Sarai reindirizzato alla dashboard Pearson VUE. Nella sezione "Il Mio Account", seleziona "Visualizza Report Punteggio".
<br/>
<br/>
![INella sezione Il Mio Account, seleziona Visualizza Report Punteggio](images/how-to-access-score-report-step-3.png)
<br/>
<br/>
4. Individua l'esame di cui vuoi visualizzare il report del punteggio, poi seleziona il tasto "Visualizza".
<br/>
<br/>
![Seleziona tasto Visualizza per il report punteggio di esame specifico](images/how-to-access-score-report-step-4.png)
<br/>
<br/>

## Come viene dato il punteggio agli esami

- Alcune domande valgono un punto, altre di più. Se una domanda vale più di un punto, questa informazione sarà fornita insieme alla domanda stessa. Quando rispondi a queste domande, riceverai un punto per ogni risposta corretta, quindi potrai acquisire tutti, alcuni, o nessun punto per quella domanda. 
- Non c'è alcuna penalità per aver scelto una risposta. Se scegli una risposta sbagliata, non otterrai il punto relativo né parte di esso. Non vengono dedotti punti per le risposte errate. 
- Alcune domande dell'esame potrebbero non essere incluse nel calcolo del tuo punteggio. Per ottenere dati per aggiornare e migliorare la qualità di ogni esame, presentiamo nuove domande ai candidati senza contarne il risultato nel punteggio finale. Comunque, non appena disponiamo dei dati necessari per valutare la qualità della domanda, gli elementi che soddisfano gli standard psicometrici di Microsoft saranno contati. Microsoft non informerà i candidati delle domande che non valgono a fini di punteggio; di conseguenza, dovresti rispondere a ogni domanda come se valesse a fini di punteggio.
- Microsoft continua ad introdurre nuovi e innovativi tipi di domande che potrebbero richiedere approcci diversi per il punteggio. Microsoft indicherà se il punteggio di una domanda avviene in maniera diversa nel testo della stessa.

## Punteggi necessari per passare un esame

- **Esami tecnici:** Tutti i punteggi di esami tecnici sono riportati su una scala da 1 a 1000 e il punteggio necessario per il superamento è pari a 700. Ogni punteggio di 700 o superiore permette di passare l'esame. Ogni punteggio inferiore a 700 ne indica il fallimento. Il numero di elementi a cui devi rispondere correttamente per passare l'esame è determinato da un gruppo di esperti in materia in congiunzione con lo psicometrista Microsoft durante il processo di sviluppo e manutenzione dell'esame. Il punteggio per passare l'esame si basa sulla conoscenze e le competenze necessarie per dimostrare le proprie capacità nell'ambito delle competenze previste e la difficoltà delle domande a cui il candidato risponde durante l'esame.
- **Microsoft Office esami:** Tutti i punteggi d'esame Microsoft Office sono riportati in una scala da 1 a 1000. Il punteggio per passare un esame varia da uno all'altro ed è fornito sul report del punteggio. La percentuale necessaria per passare l'esame è determinata da un gruppo di esperti in materia usando un processo simile a quello usato per determinare il punteggio per gli esami tecnici di Microsoft.

## Cosa fare in caso di fallimento dell'esame

Se non passi un esame di certificazione, puoi ripeterlo. C'è un periodo di attesa tra i vari tentativi per preservare l'integrità dell'esame. Quando fallisci un esame per la prima volta, dovrai aspettare 24 ore per il prossimo tentativo. Per quelli successivi, la mole di tempo dipende dal tipo di esame di certificazione. Per più dettagli, consulta: [Politica ripetizione esami](/learn/certifications/exam-retake-policy).

Il tuo report del punteggio indicherà i settori punti di forza o debolezza. Dai la priorità alle competenze che dovresti mettere in pratica concentrandoti sul settore in cui, durante le prestazioni dell'esame, hai ottenuto il punteggio più basso, e in quelli che hanno la percentuale più elevata di domande. In più, potresti voler rivedere le risorse fornite sulla pagina di dettagli dell'esame. Microsoft non condivide informazioni su domande specifiche a cui non è stato risposto in maniera corretta. 

Quando sei pronto a ripetere l'esame, prenota un appuntamento come di norma. Devi pagare per ogni esame che ripeti e seguire la [politica di ripetizione dell'esame](/learn/certifications/exam-retake-policy).

## Capire un report del punteggio

Il report del punteggio comprende:

- Un punteggio numerico relativo alle prestazioni complessive dell'esame.
- Status di passaggio/fallimento esame.
- Un grafico a barre che mostra le prestazioni relative a ogni area di competenze valutata dall'esame.
- Dettagli su come interpretare i tuoi risultati.

Il grafico a barre ti mostra le tue prestazioni in ogni sezione, o area di competenze, valutata dall'esame. Sul lato sinistro del grafico, ogni sezione dell'esame viene elencata insieme alla sua percentuale dell'esame. La lunghezza della barra ti indicherà se quella sezione sia un tuo punto di forza o di debolezza. Barre più corte indicano debolezze, barre più lunghe dei punti di forza.

Questa sezione del report del punteggio è pensata per aiutarti a identificare le tue aree di forza e debolezza nei settori delle competenze valutati dall'esame. Non può essere usata per calcolare il numero di domande a cui hai risposto correttamente in quella sezione, e le barre non possono essere combinate per determinare la percentuale di domande a cui hai risposto correttamente durante l'esame.

## Perché Microsoft riporta dei punteggi scalari

Microsoft riporta dei punteggi scalati così che i candidati che devono sostenere nuovamente un esame di certificazione possano determinare se le proprie prestazioni stiano migliorando. Il punteggio reale (ovvero il numero di punti di cui hai bisogno per passare l'esame) si basa sull'input fornito da un gruppo di esperti in materia che recensiscono la difficoltà delle domande in rapporto alle competenze previste e al pubblico target. Di conseguenza, il numero di punti di cui hai bisogno per passare l'esame varia a seconda della difficoltà delle domande fornite quando sostieni l'esame; ciò permette di assicurare che, a prescindere dalla difficoltà delle domande che vedi, la valutazione delle competenze resti equa. Se vedi un gruppo di domande più complesse durante un esame, il numero di punti necessari per passare l'esame sarò inferiore rispetto a una situazione con domande più facili. Di conseguenza, fornire una semplice percentuale di risposte corrette non darebbe informazioni accurate a chi sostiene l'esame più volte e ha incontrato diverse combinazioni di domande con diversi livelli di difficoltà.

Ecco un esempio del perché i punteggi scalari siano dei migliori indicatori del miglioramento delle tue prestazioni (o meno) da un tentativo d'esame all'altro. Immagina che, la prima volta che sostieni un certo esame, trovi un gruppo di elementi facili; sfortunatamente, non passi l'esame perché hai ottenuto un punteggio scalare di 600, che equivale a un punteggio di risposte corrette del 65%. La volta successiva che sostieni l'esame, trovi degli elementi più complessi. Questa volta passi l'esame con un punteggio scalare di 750, che equivale all'aver risposto correttamente al 50% delle domande. Se avessimo fornito la percentuale delle risposte corrette, avresti pensato a un peggioramento delle tue prestazioni, e non il contrario. In realtà, le tue prestazioni sono state effettivamente migliori perché hai risposto a una percentuale più elevata di domande più complesse rispetto alla prima volta.

I punteggi scalari semplificano la tua capacità di valutare i miglioramenti delle tue prestazioni nel corso del tempo. SI tratta di una pratica standard nel settore delle certificazioni e delle licenze.

## Domande poste di frequente sui punteggi e i report d'esame

**Ho ricevuto lo stesso punteggio ogni volta che ho sostenuto lo stesso esame. C'è qualche errore?**

No. L'aver ricevuto lo stesso punteggio su più tentativi d'esame non indica un errore nel processo di calcolo del punteggio. Non accade di rado che i candidati ottengano punteggi simili o identici su tentativi multipli di uno stesso esame. La costanza del risultato dimostra l'affidabilità dell'esame nel valutare le competenze in quel preciso contesto. Se ottieni lo stesso punteggio su tentativi multipli, potresti voler riconsiderare la tua preparazione all'esame. Trova altre opportunità di apprendimento e di mettere in pratica le competenze valutate dall'esame prima di sostenerlo di nuovo.

**Ho ottenuto un punteggio pari a zero in una delle sezioni. Com'è possibile?**

Il numero di domande che valuta ogni area di competenze è determinato da un processo di blueprint; le sezioni dell'esame che valutano delle competenze più importanti e/o richieste più frequentemente conterranno più domande rispetto alle sezioni che valutano competenze meno importanti o richieste più di rado. Visto che il numero di domande varia a seconda dell'importanza delle competenze valutate, è del tutto possibile che un candidato risponda in maniera sbagliata a tutte le domande di una sezione che contiene un numero ridotto di domande.

**Ho sperimentato dei ritardi significativi tra alcune delle domande. La mia risposta è stata registrata? Il punteggio è stato calcolato correttamente?**

Un ritardo tra le domande non ha un impatto sulle risposte, sul punteggio, o sul tempo rimasto per completare l'esame. Dovresti aspettarti un ritardo fino a un minuto durante il caricamento della domanda successiva. Il software del fornitore d'esame è pensato per porvi rimedio. Le tue risposte sono registrate, e il punteggio dell'esame sarà calcolato correttamente a prescindere dai ritardi tra le domande.

**Il report del punteggio mostra un punteggio numerico per ogni sezione?**

No. Il report del punteggio fornisce un punteggio numerico complessivo per riflettere il semplice status di esame passato/fallito. Forniamo delle informazioni a livello delle sezioni in forma di grafico a barre perché è un modo più affidabile di capire quali siano i tuoi punti di forza e di debolezza.

**Le barre del grafico del punteggio mostrano che ho ottenuto un punteggio superiore al 70 per cento. Perché non ho passato l'esame?**

Ogni sezione dell'esame contiene un numero diverso di domande. Quindi, se combini i risultati delle sezioni d'esame individuali, non otterrai il risultato finale dello stesso. In altre parole, non c'è un rapporto uno ad uno tra la lunghezza delle barre e l'aver passato/fallito l'esame.

Un altro errore comune è pensare di dover rispondere correttamente al 70 per cento delle domande per passare l'esame, visto che il punteggio per passarlo è pari a 700. Infatti, si tratta di un punteggio scalare. La percentuale reale delle domande a cui devi rispondere correttamente varia da esame a esame e potrebbe essere inferiore o superiore al 70 per cento. Ciò dipende dall'input fornito dagli esperti in materia che ci aiutano a configurare il punteggio per passare l'esame durante la fase di sviluppo dello stesso, e dipende anche dalla difficoltà delle domande che incontri durante l'esame. 