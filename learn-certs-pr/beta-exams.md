---
title: 'Esami beta | Microsoft Docs'
description: 'Esami beta' 
documentationcenter: NA 
author: micsullivan
ms.topic: article
ms.tgt_pltfrm: NA
ms.workload: NA
ms.date: 03/31/2021
ms.author: msulliv
ms.prod: non-product-specific
---
# Esami Beta

## Sugli esami beta

Lavoriamo sodo per assicurarci che i nostri esami siano precisi dal punto di vista tecnico e rilevanti in situazioni di vita reale che potresti incontrare sul luogo di lavoro. Gli esami beta sono una componente fondamentale del nostro processo di sviluppo esami. Quando sostieni un esame nella sua forma beta, ci fornisci delle informazioni utili per valutare la qualità dell'esame e delle sue domande. Dopo che un esame è passato attraverso il processo beta, e abbiamo apportato dei cambiamenti significativi, possiamo usarlo per certificare le persone in specializzazioni e ruoli professionali con base cloud.

### Come partecipare

Abbiamo bisogno che circa 400 persone sostengano ogni esame prima di avere informazioni sufficienti per valutarne la qualità e assicurarci che sia uno strumento valido ed affidabile per valutare le conoscenze e le competenze necessarie per essere di successo. Per assicurarci di avere il numero sufficiente di persone qualificate per sostenere l'esame beta quanto più velocemente possibile, offriamo un numero limitato di posti a un prezzo scontato per una finestra di 3-4 settimane. Anche se puoi pagare il prezzo completo per sostenere l'esame beta, se vuoi approfittare della tariffa scontata, consulta il [blog Microsoft Learn](https://aka.ms/learningblog), dove pubblichiamo gli annunci per gli esami beta quando ce ne sono di disponibili. Questi annunci contengono un codice che permette a un numero limitato di persone di sostenere l'esame con uno sconto dell'80 per cento. **L'uso di questo codice è in base all'ordine di inserimento, e i posti scontati disponibili per gli esami beta tendono ad esaurirsi rapidamente. Se vuoi trarre vantaggio dello sconto, registrati quanto prima.**

## Come funziona lo sconto

I candidati che si registrano all'esame usando lo sconto dell'80 per cento, e che poi lo sostengono, ricevono uno sconto del 25 per cento dal fornitore d'esame sul prossimo esame al termine della riscrittura, solitamente dopo due settimane dal lancio dell'esame. I voucher con lo sconto del 25 per cento saranno inviati all'indirizzo email che hai usato quando ti sei registrato all'esame. Se non ricevi il tuo voucher con lo sconto del 25 per cento entro sei settimane da lancio dell'esame, contatta il supporto del fornitore d'esame. *Se paghi l'esame beta usando un altro metodo (ad esempio, paghi tu stesso per l'esame o usi un voucher), non sarai idoneo al voucher con sconto del 25 per cento. Non è un beneficio connesso al semplice sostenere l'esame beta.*

## Aumentare le tue possibilità di sostenere l'esame beta scontato

Per aumentare le probabilità di ottenere un posto in un esame beta a una tariffa scontata, prendi in considerazione di aggiungerti al nostro [database SME Profile.](https://query.prod.cms.rt.microsoft.com/cms/api/am/binary/RE231z1) I partecipanti qualificati riceveranno un'email contenente un codice diverso da quello pubblicato sul blog. Anche se i posti sono limitati anche con questo codice, visto che il gruppo di persone che vi hanno accesso è più limitato, le probabilità di ottenere un posto usando questo codice sono più elevate rispetto a quelle solitamente disponibili tramite i post sul blog Microsoft Learn.

Per alcuni ruoli professionali, abbiamo significativamente più candidati qualificati nel database SME Profile rispetto al numero di posti disponibili. In questi casi, selezioniamo in maniera aleatoria il numero dei candidati qualificati e inviamo un invito a coloro che sono scelti casualmente. Se non sei stato selezionato, puoi comunque partecipare usando il codice fornito sul [blog Microsoft Learn](https://aka.ms/learningblog) se ci sono ancora dei posti disponibili al momento della tua registrazione.

## Se non ottieni il codice, ma vuoi comunque partecipare all'esame beta

Se vorresti sostenere l'esame beta, ma non sei riuscito a registrarti per ottenere un posto scontato, potresti sostenere l'esame durante questo periodo registrandoti esattamente come faresti per qualsiasi altro esame, pagando il prezzo completo. Capiamo che alcuni candidati potrebbero voler sostenere l'esame prima per soddisfare dei requisiti professionali o in vista di un avanzamento di carriera, o anche per dimostrare di adottare precocemente la tecnologia (ed essere competente), così puoi sempre sostenere l'esame, ma senza sconto.

Non dimenticare:

- Solo i candidati che hanno esperienza con la tecnologia dovrebbero partecipare agli esami beta.
- Il codice può essere usato per gli esami durante la finestra di 3-4 settimane. Se cerchi di programmare l'esame al di fuori di quella finestra, il codice non funzionerà.  
- I candidati residenti in Cina, India, Pakistan, o Turchia non sono idonei alla partecipazione ad esami beta per ragioni di sicurezza.

## Passare l'esame beta, ottenere una certificazione

Il passaggio di un esame beta nel tuo percorso di certificazione conta verso il suo raggiungimento. Non dovrai sostenere nuovamente l'esame nella sua versione finale. Assicurati di sostenere un altro esame nell'arco di un anno per trarre vantaggio dello sconto del 25 per cento che avrai ottenuto per aver sostenuto l'esame beta tramite il nostro programma di sconti esami beta (se disponibile).

Se non passi l'esame beta, non potrai sostenerlo di nuovo. Se sei interessato ad acquisire una certificazione che richiede il passaggio di quell'esame, dovrai aspettare di sostenere nuovamente l'esame al suo costo regolare una volta pubblicato, oppure puoi usare lo sconto del 25 per cento che avrai ricevuto per aver sostenuto l'esame beta tramite il nostro programma di sconti esame beta (se disponibile).

Se pensi che il tuo punteggio beta dovrebbe essere disponibile (visto che l'esame è stato pubblicato), controlla innanzitutto se il tuo punteggio appare sulla tua Certification Dashboard. Se non è presente, contatta il fornitore d'esame. (Nota che potrebbero essere necessarie fino a due settimane dalla pubblicazione della versione finale dell'esame prima che il tuo punteggio beta sia reso pubblico sulla tua dashboard). Se sono passate due settimane dalla pubblicazione dell'esame, e ancora non è apparso sulla tua dashboard, contatta [supporto certificazione.](https://aka.ms/mcpforum)

## Prepararsi a un esame beta—senza materiale di preparazione

Avrai accesso a una pagina con i Dettagli dell'Esame che elenca le competenze oggetto di valutazione durante l'esame. Anche se il nostro obiettivo è assicurarci una certa pratica prima del lancio di un esame beta, non è sempre possibile farlo. Le persone interessate agli esami beta solitamente hanno accesso ad altre risorse, possiedono esperienza nel ruolo professionale, o hanno accesso a versioni precedenti della tecnologia. Ti consigliamo di consultare colleghi, risorse della community, e articoli di primi utenti se hai bisogno di materiali extra di preparazione. 

Per più suggerimenti e idee su come prepararsi per gli esami beta senza materiali di preparazione, consulta: [Just How Does One Prepare for Beta Exams without Preparation Materials?](/learn/certifications/posts/just-how-does-one-prepare-for-beta-exams-without-preparation-materials).

## Punteggio e risultati esami beta

Una volta completato un esame beta, non riceverai immediatamente un punteggio perché il modello di punteggio dell'esame non è ancora stato finalizzato.

Solitamente riceverai il tuo punteggio d'esame circa due settimane dopo che l'esame sarà reso disponibile a livello mondiale (il lancio), il che può accadere fino a 16 settimane dopo che hai sostenuto l'esame, a seconda della fase beta in cui ciò è accaduto. Questa finestra di tempo riflette il processo complessivo usato per valutare i risultati dell'esame beta, comprese l'analisi statistica dei dati per valutare le prestazioni di ogni domanda e la lettura e la valutazione di tutti i commenti forniti durante l'esame beta. Il processo di ricalcolo dei punteggi ha inizio il giorno del lancio dell'esame, e i punteggi finali sono rilasciati circa 10 giorni lavorativi dopo.

La partecipazione agli esami beta è volontaria, e Microsoft non promette né garantisce alcunché in rapporto al processo dell'esame beta, alla disponibilità dei tuoi risultati, o alle tempistiche della loro ricezione.
