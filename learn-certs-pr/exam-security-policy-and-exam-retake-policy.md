---
title: 'Criteri di sicurezza e di ripetizione degli esami | Microsoft Docs'
description: 'Criteri di sicurezza e di ripetizione degli esami'
documentationcenter: NA 
author: micsullivan
ms.topic: article
ms.tgt_pltfrm: NA
ms.workload: NA
ms.date: 08/11/2020
ms.author: msulliv
ms.prod: non-product-specific
---
# Criteri di sicurezza e di ripetizione degli esami

Microsoft ha politiche specifiche in atto che affrontano le tematiche di sicurezza per gli esami di certificazione Microsoft.

## Divieto di partecipazione di un candidato

Al candidato può essere impedito definitivamente di sostenere qualsiasi futuro esame di certificazione Microsoft se viola qualsiasi regola dei test, criterio degli esami o i termini dell’accordo di non divulgazione relativi all'esame (NDA) o se mette in atto comportamenti che riducano in qualsiasi modo la sicurezza e l'integrità del programma di certificazione Microsoft. Inoltre, è possibile che il candidato venga escluso dal programma di certificazione Microsoft e che i suoi test e le sue certificazioni vengano revocati.

Di seguito sono riportati alcuni esempi, non limitativi, di frode, comportamenti e utilizzi impropri:

- Falsificazione dei rapporti del punteggio, tramite la modifica e/o l'alterazione dei rapporti o dei risultati originali di qualsiasi record di esame
- Irregolarità durante l'esame (ad esempio, guardare il monitor di altre persone che sostengono l'esame, utilizzare un dispositivo non autorizzato o consultare gli appunti)
- Offrire o accettare assistenza non appropriata
- Introdurre oggetti non autorizzati nel centro di testing durante la sessione d'esame (ad esempio, materiali o note non autorizzati e dispositivi elettronici, come telefoni cellulari)
- Utilizzare materiale non autorizzato nel tentativo di rispondere ai requisiti di certificazione (ivi compresi materiali di "brain-dump" e/o pubblicazioni non autorizzate di domande dell'esame con o senza risposte)
- Utilizzare false identità o assumere l'identità di un'altra persona in modo fraudolento per avere accesso all'esame
- Cattiva condotta come indicato da analisi statistiche
- Copiare, pubblicare, divulgare, trasmettere, vendere, mettere in vendita, scaricare e distribuire (con qualsiasi mezzo) o trasferire, modificare, creare opere derivate, decodificare, decompilare, disassemblare o tradurre qualsiasi esame in toto o in parte, in qualsiasi forma e con qualsiasi mezzo, orale o scritto, elettronico o meccanico, per qualsivoglia scopo
- Divulgare la proprietà intellettuale (IP) di Microsoft
- Divulgare il contenuto dell'esame
- Utilizzare il contenuto dell'esame per scopi che violino le leggi vigenti
- Violare i criteri per la ripetizione dell'esame corrente
- Violare in qualsiasi modo l'accordo di non divulgazione (NDA) di Microsoft
- Violare in qualsiasi modo il contratto con il centro di testing

## Procedura di contestazione per il candidato

1. I candidati possono contestare l'esclusione dall'esame inviando una richiesta a [mlsecure@microsoft.com](mailto:mlsecure@microsoft.com).
2. Un candidato può contestare un'esclusione dovuta alla falsificazione di un rapporto del punteggio inviando il rapporto originale (copie elettroniche o acquisite tramite scanner non sono ammesse) a:

    Microsoft Worldwide Learning Security Team  
    One Microsoft Way  
    Redmond, WA 98052

3. Il Microsoft Worldwide Learning Security Team esaminerà tutte le contestazioni inviate effettuando un’indagine approfondita su ciascun caso specifico e comunicherà direttamente al candidato le conclusioni risultanti dall’indagine e la decisione definitiva in merito alla contestazione.

## Criteri per la ripetizione degli esami

1. Criteri generali di ripetizione degli esami di certificazione Microsoft
    1. Se non si raggiunge il punteggio sufficiente in un esame la prima volta, è necessario attendere 24 ore per sostenere nuovamente l'esame. Dopodiché i candidati possono accedere alla loro [dashboard di certificazione](https://aka.ms/certdashboard) e riprogrammare l'esame.
    2. La seconda volta che non si raggiunge il punteggio sufficiente in un esame  è necessario attendere almeno 14 giorni per sostenere l'esame per la terza volta.
    3. Viene inoltre imposto un periodo di attesa di 14 giorni tra il terzo e il quarto tentativo e tra il quarto e il quinto tentativo.
    4. Non è possibile sostenere un determinato esame più di cinque volte in un anno (12 mesi). Questo periodo di 12 mesi decorre dal primo tentativo. Il candidato potrà sostenere nuovamente l'esame 12 mesi dopo il primo tentativo.
    5. Per sostenere un determinato esame più di cinque volte in un anno oppure per non dover attendere il tempo di intervallo previsto per la ripetizione degli esami, il candidato dovrà inviare un’apposita richiesta e ottenere la preventiva approvazione di Microsoft. Le richieste devono essere inviate a [mlsecure@microsoft.com](mailto:mlsecure@microsoft.com). Queste richieste devono contenere le seguenti informazioni:
        - ID candidato
        - Nome/Cognome
        - Email associata al tuo ID candidato
        - ID registrazione esame
        - Numero dell’esame
        - Descrizione dell'errore
        - Numero del caso Pearson VUE

    **Le eccezioni alla ripetizione dell'esame saranno concesse nei seguenti casi:**
      - Mancata partecipazione per incidente di laboratorio
      - Mancata partecipazione dovuto a problemi di connettività internet
      - Mancata partecipazione per guasto dell'apparecchiatura

    **Le eccezioni di ripetizione dell'esame NON saranno concesse per insuccesso dovuto a mancanza di preparazione, conoscenza, abilità o capacità di un candidato o se la richiesta NON include un numero di caso Pearson VUE.**

2. Criteri per la ripetizione degli esami di certificazione Microsoft Technology Associate (MTA) e Microsoft Certified Educator (MCE):
    1. Se non si raggiunge il punteggio sufficiente in un esame la prima volta, è necessario attendere 24 ore per sostenere nuovamente l'esame.
    2. La seconda volta che non si raggiunge il punteggio sufficiente in un esame è necessario attendere sette giorni per sostenere l'esame per la terza volta.
    3. Per sostenere l'esame tutte le volte successive è necessario attendere sette giorni.
    4. Non è possibile sostenere un determinato esame più di cinque volte in un anno (12 mesi). Questo periodo di 12 mesi decorre dal primo tentativo. Il candidato potrà sostenere nuovamente l'esame 12 mesi dopo il primo tentativo.

3. Criteri per la ripetizione degli esami Microsoft Office Specialist (MOS)
    1. Se non si raggiunge il punteggio sufficiente in un esame la prima volta, è necessario attendere 24 ore per sostenere nuovamente l'esame.
    2. La seconda volta che non si raggiunge il punteggio minimo richiesto in un esame, è necessario attendere 2 giorni (48 ore) prima di sostenere l'esame per la terza volta.
    3. Per sostenere l'esame tutte le volte successive è necessario attendere due giorni.
    4. Lo stesso esame può essere ripetuto più volte durante l'anno, senza alcuna limitazione.
    5. Se si raggiunge il punteggio minimo richiesto in un esame Office è possibile sostenerlo nuovamente.

4. Criteri per la ripetizione degli esami Beta
    1. Gli esami Beta possono essere sostenuti una sola volta durante il periodo beta. Se il candidato supera l’esame (determinato alla conclusione del periodo beta), tale esame verrà usato come credito per la certificazione. Se non si supera l’esame, è possibile ripeterlo secondo i criteri indicati in precedenza.
    2. Questo criterio ha priorità sul criterio generale per la ripetizione degli esami.

## Chiusura dei centri di testing per motivi di sicurezza

1. Microsoft può decidere di sospendere i test in un determinato centro se sospetta rischi per la sicurezza o problemi di integrità.
2. Microsoft può decidere di sospendere i test in siti collegati ad altri siti che presentano rischi per la sicurezza.

## Procedura di contestazione per i centri di testing

I proprietari di centri di testing possono contestare la chiusura di un centro inviando una richiesta a [mlsecure@microsoft.com](mailto:mlsecure@microsoft.com).

## Dati delle indagini

Microsoft utilizzerà i dati delle indagini come base per un'azione esecutiva nei confronti del candidato. Le prove statistiche possono dimostrare una diminuzione dell'integrità dell'esame e/o essere utilizzate per avvalorare prove di un'attività impropria. In base a tali prove statistiche è possibile che esami e risultati vengano cancellati, che candidati vengano esclusi e che i centri di testing vengano chiusi.

## Test all'estero

**Per sostenere un esame di certificazione Microsoft in un centro di testing in India, Cina o Pakistan è necessario essere residenti nei rispettivi paesi. Se si è residenti in uno di questi paesi, tenere in considerazione quanto segue:**

I centri di testing di questi paesi devono confermare e registrare che ogni candidato per la certificazione Microsoft abbia presentato prove documentate che ne attestino la residenza nel paese specifico. Per verificare il paese di residenza, al candidato viene richiesto di presentare due documenti di identificazione originali (non fotocopie) e validi (non scaduti): un documento di identificazione principale (rilasciato da un ente pubblico con nome, foto e firma) e un documento di identificazione secondario (con nome e firma).

**Importante: Se non si è residenti in India, Cina o Pakistan, non sarà possibile sostenere l'esame di certificazione Microsoft in tali paesi.**

## Test per i cittadini sloveni o che hanno un documento identificativo della cittadinanza slovena

A causa delle leggi sulla privacy in Slovenia, gli esami supervisionati online non possono essere effettuati dai candidati che vivono in Slovenia o che hanno cittadinanza slovena. Questi candidati possono sostenere gli esami presso un centro di test.

- I candidati che _risiedono_ in Slovenia, avranno solo l'opzione del Test Center nel programmare un esame.

- I candidati che risiedono al di fuori della Slovenia possono vedere la supervisione online come un'opzione di test disponibile, ma non potranno effettuare l'esame se presenteranno un documento identificativo della cittadinanza slovena (passaporto o altri documenti). Questi candidati devono programmare un esame presso un centro di test.

## Ripetizione dell'esame su richiesta di Microsoft

1. Microsoft si riserva il diritto di chiedere a un candidato di ripetere un esame in qualsiasi momento in caso di sospetta attività fraudolenta o di modalità di testing anomale.
2. La ripetizione dell'esame si svolgerà in una struttura selezionata da Microsoft in una data concordata tra Microsoft e il candidato.

## Revoca delle certificazioni

Al candidato può essere impedito definitivamente di sostenere qualsiasi futuro esame di certificazione Microsoft se viola qualsiasi regola dei test, criterio degli esami o i termini dell’accordo di non divulgazione relativi all'esame (NDA) o se mette in atto comportamenti che riducano in qualsiasi modo la sicurezza e l'integrità del programma di certificazione Microsoft. Inoltre, è possibile che il candidato venga escluso dal programma di certificazione Microsoft e che i suoi test e le sue certificazioni vengano revocati.

## Diritto di esclusione

In caso di problemi di sicurezza ed integrità, Microsoft si riserva il diritto di escludere in toto aree geografiche, paesi e centri di testing specifici dal programma di certificazione Microsoft.
